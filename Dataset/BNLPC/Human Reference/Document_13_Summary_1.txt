রাজধানীর একটি হত্যা মামলায় অভিযোগপত্র দেওয়ার এক বছর পেরিয়ে গেলেও মামলাটি কেন বিচারের জন্য দায়রা আদালতে পাঠানো হয়নি, ঢাকার মুখ্য মহানগর হাকিমের (সিএমএম) কাছে তার ব্যাখ্যা চেয়েছেন হাইকোর্ট
একই সঙ্গে রংপুরে একটি ধর্ষণ মামলা কেন শিশু আইনের অধীনে নেওয়া হয়েছে, সংশ্লিষ্ট বিচারকের কাছে তার ব্যাখ্যা চেয়েছেন আদালত
১০ দিনের মধ্যে উভয় বিচারককে লিখিত জবাব দিতে হবে
মামলার বিবরণে জানা যায়, ২০১৩ সালের ৫ অক্টোবর রাজধানীর কমলাপুর রেলস্টেশনের টিকিট কাউন্টারের সংরক্ষিত ক্যাশ রুমে খুন হন বুকিং সহকারী ইস্রাফিল হোসেন
