সিলেটের বিয়ানীবাজারের বাবুল আহমেদ গত ৬ জানুয়ারি একটি চিঠি লেখেন অ্যাটর্নি জেনারেল মাহবুবে আলমের কাছে
চিঠিতে তিনি মানবতাবিরোধী অপরাধে ফাঁসির দণ্ডপ্রাপ্ত জামায়াতে ইসলামীর আমির মতিউর রহমান নিজামীসহ অপরাধীদের মৃত্যুদণ্ড না দিয়ে তাঁদের খালাস দেওয়ার আহ্বান জানান
স্বরাষ্ট্র মন্ত্রণালয় সূত্র জানায়, ওই চিঠিতে আন্তর্জাতিক অপরাধ ট্রাইব্যুনালের বিচারকদের সম্পর্কে ঘৃণা ও অবজ্ঞা প্রকাশ করা হয়েছে
যোগাযোগ করা হলে বাবুলের মা মিনারা বেগম গত রাতে প্রথম আলোকে বলেন, \"আমার ছেলে বাজারে পান বিক্রি করে। সে রাজনীতি বোঝে না। তার পান দোকানে এসে বিভিন্ন জন যা আলাপ করে তাই সে মাথায় নেয়। এভাবেই সে চিঠি লিখে পাঠিয়েছে। খামে নিজের ঠিকানাও দিয়ে দিয়েছে। সরল আর বোকা না হলে কেউ নিজের ঠিকানা দেয়? সরকার যদি এই অশিক্ষিত লোকের কথায় এমন বড় মামলা দেয়, তাহলে তো প্রতিদিন মামলা হবে।\"
