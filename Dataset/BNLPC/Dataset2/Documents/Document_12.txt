Title: 
গুণীজন ও কৃতী শিক্ষার্থীদের সংবর্ধনা 
Text: 
  সৌদি আরবের রিয়াদে প্রবাসী বাংলাদেশি গুণীজন ও কৃতী শিক্ষার্থীদের সংবর্ধনা দিয়েছে সৌদি আরবপ্রবাসী অনলাইন অ্যাকটিভিস্ট ফোরাম, রিয়াদ। মহান একুশ ও আন্তর্জাতিক মাতৃভাষা দিবস উপলক্ষে ফোরাম গুণীজন ও কৃতী শিক্ষার্থীদের সংবর্ধনা প্রদান করে।
২৬ ফেব্রুয়ারি শুক্রবার রাতে রিয়াদের শাহরজাদ কমিউনিটি সেন্টারে অনুষ্ঠিত এই সংবর্ধনা অনুষ্ঠানে প্রধান অতিথি ছিলেন রিয়াদের বাংলাদেশ দূতাবাসের কর্মকর্তা মোহাম্মদ আবদুল মান্নান। সভাপতিত্ব করেন ফোরামের সভাপতি মোহাম্মদ আল-আমিন। বিশেষ অতিথি ছিলেন দূতাবাসের কর্মকর্তা রাসেল হোসাইন, সাহিত্যিক ফিরোজ খান, বাংলাদেশ ইন্টারন্যাশনাল স্কুল অ্যান্ড কলেজের বাংলা শাখার পরিচালনা পর্ষদের চেয়ারম্যান ডাক্তার জাকিউল হাসান, ইংরেজি শাখার পরিচালনা পর্ষদের ভাইস চেয়ারম্যান রফিকুল ইসলাম, সদস্য গোলাম মোস্তফা, সাবেক সদস্য ওয়াহিদুজ্জামান, শিক্ষক আবদুস সাত্তার, সমাজসেবক আফসারুল আলম, সাংবাদিক ও কলামিস্ট আবদুল আজিজ মীর প্রমুখ। সঞ্চালনা করেন সাধারণ সম্পাদক আবদুল হালিম। বক্তব্য দেন ফোরামের সাংগঠনিক সম্পাদক এম এইচ প্রিন্স, প্রচার সম্পাদক সাইফুল ইসলাম ও বাংলা স্কুলের অভিভাবক জাকির হোসেন প্রমুখ।
উপস্থিত ছিলেন ফোরামের যুগ্ম সাধারণ সম্পাদক ইসতাইক হোসেন, সহ সাংগঠনিক সম্পাদক শাহাদত, সহ দপ্তর সম্পাদক কামরুল হাসান, সহ অর্থ সম্পাদক ওয়াসিম আকরাম, তথ্যপ্রযুক্তি সম্পাদক মোহাম্মদ সোহাগ, সহ তথ্যপ্রযুক্তি সম্পাদক মাসুদ পারভেজ খান, ক্রীড়া সম্পাদক এম এস মেজবাহ ও সদস্য কামালসহ অনেকে।

