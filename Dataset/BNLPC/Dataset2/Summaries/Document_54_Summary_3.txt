কমিটি গঠনের সঙ্গে যুক্ত বিএনপির দুজন কেন্দ্রীয় নেতা নাম প্রকাশ না করার শর্তে বলেন, বয়স যা-ই হোক, ছাত্রদল করতেন এমন সবাইকে এবং সংগঠনের সব পক্ষকে খুশি রাখার পাশাপাশি ভবিষ্যতে রাজপথের আন্দোলনে উপস্থিতি নিশ্চিত করতে এত বড় আকারের কমিটি করা হয়েছে
তা ছাড়া আন্দোলনের সময় সরকার ঢালাও গ্রেপ্তার শুরু করলেও যেন সংগঠন নেতৃত্ব-সংকটে না পড়ে, কমিটি করার ক্ষেত্রে এটাও বিবেচনায় এসেছে
ছাত্রদলের দায়িত্বশীল একাধিক সূত্র জানায়, কেন্দ্রীয় কমিটিতে স্থান পাওয়াদের মধ্যে তিন শতাধিক হলেন ঢাকা বিশ্ববিদ্যালয়ের সাবেক ছাত্রনেতা
চট্টগ্রামের ১৯ জনকে কেন্দ্রীয় কমিটিতে রাখা হয়েছে, তাঁদের মধ্যে নয়জন মহানগর কমিটির
এর বাইরে সিলেটের ইফতেখার আহমেদসহ (দিনার) দীর্ঘদিন ‘নিখোঁজ’ বা ‘গুম’ হয়েছেন এমন ১২ জনকে কমিটিতে রাখা হয়েছে
