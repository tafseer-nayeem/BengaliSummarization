তৎকালীন কিশোরগঞ্জ মহকুমার অন্তর্গত দূর বাজিতপুর থানা এলাকায় মূলত স্কুলছাত্রদের উদ্যোগে সংগ্রামী চরিত্র অর্জন করে একুশের ভাষা আন্দোলন
ব্যাপক আবেগ-উত্তেজনার মধ্যে পরদিন (২২ ফেব্রুয়ারি) সকালেই বাজিতপুর ইংরেজি উচ্চবিদ্যালয়ের দশম শ্রেণির ছাত্র আনিসুর রহমানকে আহ্বায়ক করে গঠিত হয় রাষ্ট্রভাষা সংগ্রাম পরিষদ
পরিষদের সদস্য নির্বাচিত হয় সৈয়দ সিরাজুল হুদা, প্রাণেশ কুমার সাহা, আবদুল কাইউম, আবদুস সালাম, শামছুল হক, মোহাম্মদ আলী, বেলায়েত হোসেন প্রমুখ স্কুলছাত্র
