যুক্তরাজ্যের হাইকমিশন গতকাল বিজ্ঞপ্তিতে বলেছে, অবৈধ অভিবাসন ও সংগঠিত অপরাধের ঝুঁকি মোকাবিলা, সন্ত্রাসবাদের ঝুঁকি রোধ এবং বিমানবন্দরের নিরাপত্তা জোরদারের মতো অভিন্ন বিষয়গুলোতে বাংলাদেশের সঙ্গে যুক্তরাজ্যের নিবিড়ভাবে কাজ করার অঙ্গীকারের প্রতিফলন ঘটেছে জেমস ব্রোকেনশায়ারের সফরে
সফর শেষে জেমস ব্রোকেনশায়ার বলেন, \"বাংলাদেশ ইতিমধ্যে যুক্তরাজ্যের এক গুরুত্বপূর্ণ অংশীদার। এখন আমরা অবৈধ অভিবাসন ও মানব পাচারের সঙ্গে যুক্ত সংঘবদ্ধ গোষ্ঠীগুলোকে বিচারের কাঠগড়ায় দাঁড় করানোর মাধ্যমে দুই দেশকে নিরাপদ রাখার স্বার্থে একসঙ্গে কাজ করছি। শাহজালাল আন্তর্জাতিক বিমানবন্দরে যুক্তরাজ্যের দেওয়া জাল পাসপোর্ট-ভিসা শনাক্তকরণ যন্ত্রপাতির কার্যকর ব্যবহারে আমি সন্তুষ্ট।\"
