Title: 
বিল গেটসই বিশ্বের সেরা ধনী 
Text: 
  বিশ্বের শীর্ষ ধনী ব্যক্তি হিসেবে নিজের অবস্থান ধরে রেখেছেন মাইক্রোসফটের সহ-প্রতিষ্ঠাতা বিল গেটস। মার্কিন সাময়িকী ফোর্বস প্রকাশিত বিশ্বের শীর্ষ ধনী ব্যক্তিদের তালিকায় টানা তৃতীয়বারের মতো প্রথম স্থানটি থেকে গেল তাঁর দখলে। ২০০৯ সালের পর প্রথমবারের মতো ১০ জনের বেশি এই তালিকা থেকে ঝরে পড়েছেন। বিশ্বের ধনী ব্যক্তিদের নিয়ে করা তালিকাটিতে মোট ১ হাজার ৮১০ জন বিলিয়নিয়ার স্থান পেয়েছেন, যা গত বছরে ছিল ১ হাজার ৮২৬ জন। মজার ব্যাপার হল, গত বছরের চেয়ে এ বছর শীর্ষ ধনীদের মোট সম্পদের পরিমাণ কমেছে।


