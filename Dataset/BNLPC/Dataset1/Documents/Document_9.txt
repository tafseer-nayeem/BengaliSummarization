Title: 
নৌযান শ্রমিক ধর্মঘটের কর্মসূচি প্রত্যাহার 
Text: 
  মঙ্গলবার মধ্যরাত থেকে শুরু হতে যাওয়া কর্মবিরতির কর্মসূচি প্রত্যাহার করেছে বাংলাদেশ নৌযান শ্রমিক ফেডারেশন।
সচিবালয়ে মঙ্গলবার রাতে নৌমন্ত্রী, মৎস্যমন্ত্রী, জ্বালানি প্রতিমন্ত্রী, বিআইডব্লিউটিএ কর্মকর্তা, নৌযান মালিকদের সঙ্গে বৈঠকের পর শ্রমিক ফেডারেশনের নেতারা এই সিদ্ধান্ত জানান।
নৌযান শ্রমিক ফেডারেশনের সভাপতি শাহ আলম ভূইয়া বলেন, \"আগামী এক মাসের মধ্যে নৌযান শ্রমিকদের ন্যূনতম মজুরি নির্ধারণে একটি কমিটি করে গেজেট প্রকাশ করতে হবে। এছাড়া অন্য দাবিগুলো দুই মাসের মধ্যে পূরণের সিদ্ধান্ত হওয়ায় নৌমন্ত্রীর আশ্বাস ও সিদ্ধান্তের আলোকে কর্মবিরতির কর্মসূচি প্রত্যাহার করছি\"।
যাত্রী ও পণ্যবাহী নৌযান শ্রমিকদের সর্বনিম্ন মজুরি ১০ হাজার টাকা নির্ধারণসহ ১৫ দফা দাবিতে ২৭ জানুয়ারি রাত ১২টা থেকে লাগাতার কর্মবিরতির ঘোষণা দিয়েছিল নৌযান শ্রমিক ফেডারেশন।

