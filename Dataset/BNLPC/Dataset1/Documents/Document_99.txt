Title: 
শিশুর জলবসন্ত: চাই বাড়তি সতর্কতা 
Text: 
  এই সময়ে শিশুদের জলবসন্ত বা চিকেনপক্স হচ্ছে। এটি ছোঁয়াচে রোগ, তাই বাড়তি সতর্কতা প্রয়োজন। আক্রান্ত ব্যক্তির কাশি-হাঁচি, এমনকি ত্বকের সংস্পর্শে এলেও অন্যদের এ রোগ হতে পারে। রোগটি ছড়ায় গায়ে ফুসকুড়ি বা র্যা শ দেখা দেওয়ার দু-দিন আগে থেকে এবং র্যা শ ওঠার পরবর্তী সাত দিন পর্যন্ত। অবশ্য শরীরের সব কটি গুটি শুকিয়ে যাওয়ার আগ পর্যন্ত এ রোগ ছড়ানোর ঝুঁকি থাকে।
জলবসন্তে প্রথমে জ্বর এবং শরীরে ও পেটে ব্যথা হতে পারে। এর দু-এক দিন পর ত্বকে র্যা শ দেখা দেয়, যা পরে ফুসকুড়িতে পরিণত হয়। পরে ফুসকুড়িতে পানি আসে এবং সবশেষে পাঁচ-ছয় দিনে শুকনো কালো রঙের খোসা হয়ে ঝরে যায়। একই সময় আবার শরীরের অন্য অংশে নতুন ফুসকুড়ি দেখা দেয়, এভাবে চলতেই থাকে। আক্রান্ত শিশুদের ক্ষেত্রে অনেক সময় নিউমোনিয়া, ত্বক ও শ্বাসনালির সংক্রমণ, পাতলা পায়খানা, স্নায়ুতন্ত্রের রোগ জটিল রূপ নিতে পারে।

