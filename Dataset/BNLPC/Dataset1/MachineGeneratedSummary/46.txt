ফ্রান্সের শিল্পনগরী তুলুজপ্রবাসী বাংলাদেশিরা স্পেন ও ফ্রান্সের সীমান্তবর্তী পাহাড়ঘেরা ও বরফে আচ্ছাদিত এন্ডোরাতে শীতকালীন আনন্দভ্রমণ করেছেন । যাত্রার প্রাক্কালে মার্ক রায়ের উপস্থাপনায় সমবেতদের উদ্দেশে শুভেচ্ছা বক্তব্য দেন তুলুজপ্রবাসী কমিউনটি নেতা আলী হোসেন ও প্রচার সম্পাদক নয়ন মামুন । বক্তারা বলেন , এ রকম আনন্দ ভ্রমণের মাধ্যমে তুলুজে বসবাসকারী বাংলাদেশি কমিউনিটিদের মধ্যে সৌহার্দ্যপূর্ণ সম্পর্ক গড়ে তুলে সম্প্রীতি স্থাপনের মাধ্যমে প্রবাসীদের সকল সমস্যা সমাধানে ভূমিকা রাখা সম্ভব ।