ভোটের সংঘাতে নিহতের ঘটনায় হত্যা মামলা মাথায় নিয়ে শপথ নেওয়ার পর পালিয়ে থাকা সাতকানিয়ার কাউন্সিলর মোজাম্মেল হক ভোলা আদালতে আত্মসমর্পণ করেছেন
চট্টগ্রাম আদালতের পরিদর্শক এ এইচ মশিউর রহমান বিডিনিউজ টোয়েন্টিফোর ডটকমকে বলেন, \"বিকালে আত্মসমর্পণের পর কাউন্সিলর মোজাম্মেল হককে কারাগারে পাঠানোর নির্দেশ দেন আদালত।\"
গত ৩০ ডিসেম্বর পৌর ভোটের দিন সকালে ভোটকেন্দ্র সাতকানিয়া সরকারি কলেজের হোস্টেলের পূর্ব পাশে দুই কাউন্সিলর প্রার্থী মোজাম্মেল হক ও মনিরুল ইসলামের সমর্থকদের মধ্যে গুলি বিনিময় হয়
এতে গুলিবিদ্ধ হয়ে ঘটনাস্থলেই মারা যান মোহাম্মদ নুরুল আমিন (৪৭)
