বাংলাদেশ ও ভারতের যৌথ পরামর্শক কমিশনের (জেসিসি) পরবর্তী বৈঠক আগামী জুলাই মাসে ঢাকায় অনুষ্ঠিত হবে
আজ বুধবার দিল্লিতে এক বৈঠকে পররাষ্ট্রমন্ত্রী আবুল হাসান মাহমুদ আলীর সঙ্গে ভারতের পররাষ্ট্রমন্ত্রী সুষমা স্বরাজের আলোচনায় এ সিদ্ধান্ত নেওয়া হয়েছে
পররাষ্ট্র মন্ত্রণালয়ের এক বিজ্ঞপ্তিতে আজ জানানো হয়, রায়সেনা ডায়ালগে অংশ নেওয়ার ফাঁকে দিল্লি সফররত মাহমুদ আলী সুষমা স্বরাজের সঙ্গে তাঁর দপ্তরে সৌজন্য সাক্ষাৎ করেন
প্রসঙ্গত, দ্বিপক্ষীয় সম্পর্ক এগিয়ে নিতে ২০১১ সালের সেপ্টেম্বরে ভারতের তখনকার প্রধানমন্ত্রী মনমোহন সিংয়ের ঢাকা সফরের সময় দুই দেশ উন্নয়ন সহযোগিতার রূপরেখা চুক্তি সই করেন
