বেসরকারি শিক্ষাপ্রতিষ্ঠানের এমপিওভুক্ত (বেতন বাবদ সরকারি অনুদান পাওয়া) শিক্ষক-কর্মচারীরা কবে থেকে নতুন জাতীয় স্কেলে বেতন হাতে পাবেন, তা এখনো ঠিক করতে পারেনি শিক্ষা মন্ত্রণালয়
বিষয়টি অর্থ মন্ত্রণালয়ের ওপর নির্ভর করছে বলে শিক্ষা মন্ত্রণালয়ের পক্ষে এমপিওভুক্ত শিক্ষক-কর্মচারীদের কিছু জানানো সম্ভব হচ্ছে না
সরকারি কর্মকর্তা-কর্মচারীরা চার মাসের বকেয়াসহ ডিসেম্বর মাস (জানুয়ারিতে উত্তোলন) থেকে নতুন স্কেলে বেতন পাচ্ছেন
জানতে চাইলে শিক্ষাসচিব সোহরাব হোসাইন গতকাল প্রথম আলোকে বলেন, তাঁরা আশা করছেন শিগগিরই এ বিষয়টি সুরাহা হবে এবং এমপিওভুক্ত শিক্ষক-কর্মচারীরা নতুন স্কেলে বেতন পাবেন
