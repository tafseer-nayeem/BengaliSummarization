\"আমি মনে হয় বোমায় মারা যাচ্ছি। কিংবা ওরা আমাকে পিটিয়ে মেরে ফেলতে পারে। নইলে আমিই হয়তো আত্মহত্যা করব। এ অবস্থার মধ্য দিয়ে যাওয়ার মতো কোনো শক্তি আমার নেই।\"
কথাগুলো ইরাকের মসুলে জঙ্গিগোষ্ঠী ইসলামিক স্টেটের (আইএস) বন্দিদশা থেকে পরিবারকে বলেছিল কিশোরী মেরিলিন নেভালাইনেন
তবে আইএসের জিম্মায় যে জীবন সে কাটিয়েছে, তার দুঃসহ স্মৃতি হয়তো অনেক দিন তাকে তাড়া করে ফিরবে
বার্তা সংস্থা এএফপির খবরে বলা হয়েছে, মেরিলিনের বয়স যখন ১৫, তখন অন্তঃসত্ত্বা অবস্থায় সে এক জিহাদির সঙ্গে সুইডেন ছাড়ে
ইরাকে আইএসের ডেরায় যাওয়ার পর সে বুঝতে শুরু করল, কী ভুলটাই না সে করেছে!
