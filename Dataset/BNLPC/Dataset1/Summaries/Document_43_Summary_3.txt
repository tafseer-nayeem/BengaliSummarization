বেসরকারি শিক্ষাপ্রতিষ্ঠানের এমপিওভুক্ত (বেতন বাবদ সরকারি অনুদান পাওয়া) শিক্ষক-কর্মচারীরা কবে থেকে নতুন জাতীয় স্কেলে বেতন হাতে পাবেন, তা এখনো ঠিক করতে পারেনি শিক্ষা মন্ত্রণালয়
গতকাল সোমবার শিক্ষা মন্ত্রণালয়ের দায়িত্বশীল তিনজন কর্মকর্তা প্রথম আলোকে বলেন, এটি শুধু শিক্ষা মন্ত্রণালয়ের সিদ্ধান্তের বিষয় নয়, এ বিষয়ে অর্থ মন্ত্রণালয়ের অনুমোদন সবচেয়ে বেশি প্রয়োজন
সরকারি কর্মকর্তা-কর্মচারীরা চার মাসের বকেয়াসহ ডিসেম্বর মাস (জানুয়ারিতে উত্তোলন) থেকে নতুন স্কেলে বেতন পাচ্ছেন
জানতে চাইলে শিক্ষাসচিব সোহরাব হোসাইন গতকাল প্রথম আলোকে বলেন, তাঁরা আশা করছেন শিগগিরই এ বিষয়টি সুরাহা হবে এবং এমপিওভুক্ত শিক্ষক-কর্মচারীরা নতুন স্কেলে বেতন পাবেন
