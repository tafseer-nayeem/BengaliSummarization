সম্প্রতি বিচার বিভাগ নিয়ে বিএনপির ভারপ্রাপ্ত মহাসচিব মির্জা ফখরুল ইসলাম আলমগীরের এক বক্তব্যের বিষয়ে তাঁর লিখিত ব্যাখ্যা পাওয়ার পর গতকাল সোমবার প্রধান বিচারপতি এ কথা বলেন
প্রধান বিচারপতির নেতৃত্বাধীন আপিল বিভাগের পাঁচ সদস্যের বেঞ্চে গতকাল মির্জা ফখরুলের বক্তব্যের ব্যাখ্যা জমা দেন তাঁর আইনজীবী জয়নুল আবেদীন
পরে মির্জা ফখরুলের আইনজীবীর উদ্দেশে প্রধান বিচারপতি বলেন, \"আপনারা রাজনীতিবিদরা বিচার বিভাগকে সরকারের অংশ বলেন, এটা ঠিক না। বিচার বিভাগ রাষ্ট্রের একটি অঙ্গ। সংবিধান মানতে হলে বিচার বিভাগকে মানতে হবে। বিচার বিভাগের ওপর আস্থা হারায় এমন কিছু করবেন না। আইনজীবীরা বলেন, সরকারের মন্ত্রীও বলেন, আপনারা বলেন—তাহলে বিচার বিভাগ যাবে কোথায়?\"
গতকাল একই সঙ্গে রাজধানীর পল্টন থানায় নাশকতার তিন মামলায় মির্জা ফখরুলের জামিনের মেয়াদ ১৫ দিন বাড়ান আপিল বিভাগ
