Title: 
মানব পাচারের অভিযোগে আটজন গ্রেপ্তার 
Text: 
  বিভিন্ন স্থান থেকে মানব পাচারের অভিযোগে আটজনকে গ্রেপ্তার করেছে র্যা পিড অ্যাকশন ব্যাটালিয়ন (র্যা ব)। গতকাল সোমবার দুপুরে উত্তরায় র্যা ব সদর দপ্তরে সংবাদ ব্রিফিংয়ে এ তথ্য জানানো হয়।
ব্রিফিংয়ে র্যােবের গণমাধ্যম শাখার পরিচালক কমান্ডার মুফতি মাহমুদ খান বলেন, গ্রেপ্তার হওয়া ব্যক্তিরা ভারতসহ বিশ্বের বিভিন্ন দেশে চার শতাধিক কিশোরী ও নারীকে পাচার করেছে। পরে কৌশলে পাচার হওয়া এই নারীদের পরিবারের সঙ্গে যোগাযোগ করে তাদের দেশে ফেরত আনার কথা বলে লাখ লাখ টাকা আদায় করত।
যে আটজনকে গ্রেপ্তার করা হয়েছে তাঁরা হলেন মো. রোকন, আয়েশা আক্তার, আমির, হাসান খন্দকার, হাবিব, মিল্টন, সামাদ ও মামুন মির্জা। তাঁদের কাছ থেকে ১২টি পাসপোর্ট, ১১টি ভিসা, ৫১টি বিমানের জাল টিকিট ও বিদেশে ৫৩টি চাকরির জাল নিয়োগপত্র, একটি ভিডিও ক্যামেরা ও ১৪টি মোবাইল ফোন উদ্ধার করা হয়।
মুফতি মাহমুদ খান বলেন, টাঙ্গাইলের রওশন আরা র্যা ব-১২-তে অভিযোগ করেন, গত ১৭ আগস্ট তাঁর মেয়ে সাবিনাকে অপহরণ করা হয়েছে। এর সাত দিন পর অজ্ঞাত এক ব্যক্তি ফোনে ভারত থেকে তাঁর মেয়ের মুক্তিপণ হিসেবে পাঁচ লাখ টাকা দাবি করেন। এরপর ২৬ ফেব্রুয়ারি গাজীপুরের বড়বাড়ী এলাকা থেকে রোকন ও আয়েশাকে গ্রেপ্তার করা হয়। এঁদের কাছ থেকে ভারতে পাচারের জন্য বন্দী এক কিশোরীকে উদ্ধার করা হয়।

