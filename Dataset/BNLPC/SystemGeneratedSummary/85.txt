দেশের ৪৮৯ উপজেলায় আগামী তিন বছরে ছোট ছোট প্রায় ১৩ হাজার সেতু ও কালভার্ট তৈরি করা হবে । পরিকল্পনামন্ত্রী জানান , কাজের বিনিময়ে খাদ্য কর্মসূচি ও এমপ্লয়মেন্ট জেনারেশন প্রোগ্রাম ফর দ্য পুওরের আওতায় সেতু ও কালভার্ট তৈরির প্রকল্পটি বাস্তবায়ন করা হবে । এ ছাড়া ভবিষ্যতে গ্রামাঞ্চলে আর কোনো বাঁশের সাঁকো না রাখার জন্য প্রধানমন্ত্রীর নির্দেশনাও রয়েছে । রাজধানীর শেরেবাংলা নগরের এনইসি সম্মেলনকক্ষে অনুষ্ঠিত এই সভায় সভাপতিত্ব করেন একনেকের চেয়ারপারসন ও প্রধানমন্ত্রী শেখ হাসিনা ।