ধর্মীয় অনুভূতিতে আঘাতের অভিযোগে করা আরও ১০ মামলায় হাইকোর্ট থেকে জামিন পেয়েছেন সাবেক মন্ত্রী আবদুল লতিফ সিদ্দিকী
গত বছর সেপ্টেম্বরে যুক্তরাষ্ট্রের নিউইয়র্কে এক অনুষ্ঠানে হজ ও তাবলিগ জামাত নিয়ে বিরূপ মন্তব্য করে সমালোচনার মুখে পড়েন আবদুল লতিফ সিদ্দিকী
নির্ধারিত সময়ে আদালতে হাজির না হওয়ায় প্রতিটি মামলায় তাঁর বিরুদ্ধে গ্রেপ্তারি পরোয়ানা জারি করেন আদালত
এই দশ মামলায় লতিফকে অন্তবর্তীকালীন জামিন দেওয়ার পাশাপাশি মামলাগুলোর কার্যক্রম ছয় মাসের জন্য স্থগিত করেছে আদালত
এসব মামলা কেন বাতিল করা হবে না তা জানতে চেয়ে একটি রুলও জারি করা হয়েছে, মামলার বাদী ও সরকারকে চার সপ্তাহের মধ্যে যার জবাব দিতে হবে
আদেশের পর ডেপুটি অ্যাটর্নি জেনারেল মনিরুজ্জামান কবির বলেন, \"এ নিয়ে মোট ১৭টি মামলায় লতিফ সিদ্দিকী জামিন পেলেন। তবে আরও পাঁচটি মামলা থাকায় তিনি আপাতত মুক্তি পাচ্ছেন না।\"
