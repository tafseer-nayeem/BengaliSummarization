যতই দিন যাচ্ছে, মাস যাচ্ছে, ততই লক্ষ্য থেকে পিছিয়ে পড়ছে জাতীয় রাজস্ব বোর্ড (এনবিআর)
চলতি অর্থবছরের প্রথম সাত মাসে (জুলাই থেকে জানুয়ারি) রাজস্ব আদায়ে ঘাটতি হয়েছে ১২ হাজার ৩ কোটি টাকা
জাতীয় রাজস্ব বোর্ড (এনবিআর) সূত্রে জানা গেছে, জুলাই থেকে জানুয়ারি সময়ে এনবিআর ৭৯ হাজার ১৬৫ কোটি টাকা রাজস্ব আদায় করেছে
এ নিয়ে চলতি অর্থবছরের বাজেট বক্তৃতায় অর্থমন্ত্রী আবুল মাল আবদুল মুহিত নিজেই এই লক্ষ্যমাত্রাকে ‘সত্যিই উচ্চাভিলাষী’ বলে উল্লেখ করেছিলেন
বাজেটে তিনি বলেছিলেন, \"গত ছয় বছরে রাজস্ব বোর্ডের জনবল ও দপ্তর বেড়েছে ব্যাপকভাবে এবং তারা একটি বছরে আদায়ে প্রবৃদ্ধি ২০ শতাংশের বেশি করতে সক্ষম হয়েছে। এবার তাদের চ্যালেঞ্জ হলো ৩০ দশমিক ৬২ শতাংশ হারে রাজস্ব বৃদ্ধি।\"
কিন্তু সংশোধিত বাজেটে লক্ষ্যমাত্রা খানিকটা কমানো হবে—এই আশ্বাস তখন দেওয়া হয়েছিল
