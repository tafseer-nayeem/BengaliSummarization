মেহেরপুর জেলা প্রশাসন জেলাটিকে বাল্যবিবাহমুক্ত ঘোষণা করেছে
শনিবার মেহেরপুর জেলা স্টেডিয়ামে বিভিন্ন শ্রেণি-পেশার প্রায় ১৫ হাজার মানুষের উপস্থিতিতে এ ঘোষণা দেন মন্ত্রিপরিষদ সচিব মোহাম্মদ শফিউল আলম
২০১৫ সালে প্ল্যান ইন্টারন্যাশনাল ও যুক্তরাজ্যভিত্তিক গবেষণা প্রতিষ্ঠান কোরাম ইন্টারন্যাশনালের সহযোগিতায় ‘বাল্যবিবাহের অন্তর্নিহিত কারণ ও প্রভাব’ সংক্রান্ত এক গবেষণা প্রতিবেদনে জানা যায়, বাংলাদেশের গ্রামাঞ্চলে মেয়েদের ক্ষেত্রে বাল্যবিবাহের হার বেশ উদ্বেগজনক
১৮ বছর বয়স পূর্ণ হওয়ার আগে বাংলাদেশের ৭৩ শতাংশ মেয়ের বিয়ে হয়ে যায়, ১২ থেকে ১৪ বছর বয়সেই ২৭ শতাংশ মেয়ের বিয়ে হয়ে যায়
আর ছেলেদের ক্ষেত্রে এই হার ৩ দশমিক ৭ শতাংশ
বাল্যবিবাহ দেওয়ার অপরাধে অভিভাবক বা অন্যদের আইনের আওতায় শাস্তি পাওয়ার ঘটনাও খুবই কম
