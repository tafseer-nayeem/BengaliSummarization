সূচকের পতন আর লেনদেনের নিম্নগতি দিয়ে দেশের শেয়ারবাজারে আরেকটি সপ্তাহ শুরু হয়েছে। মার্চেন্ট ব্যাংক আইডিএলসি ইনভেস্টমেন্টসের গতকালের বাজার পর্যালোচনা প্রতিবেদনে বলা হয়েছে, গত সপ্তাহ থেকে বিনিয়োগকারীদের মধ্যে একধরনের নৈরাশ্যবাদী আচরণ বিরাজ করছে। প্রতিবেদনে আরও বলা হয়, বিনিয়োগকারীদের মানসিক উদ্বেগের কারণে গতকালের বাজারে সব শ্রেণির কোম্পানির শেয়ারের দাম কমেছে। তবে সবচেয়ে বেশি কমেছে মাঝারি মূলধনি কোম্পানির শেয়ারের দাম। এ শ্রেণির তালিকাভুক্ত কোম্পানিগুলোর শেয়ারের দাম এদিন গড়ে ১ দশমিক ১ শতাংশ কমেছে। 