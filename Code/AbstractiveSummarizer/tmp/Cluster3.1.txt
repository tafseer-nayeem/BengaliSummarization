এই যন্ত্র তৈরিতে অবদান রেখেছেন বাংলাদেশের পাবনা জেলার বেড়ার সন্তান অধ্যাপক সেলিম শাহরিয়ার। তখন তিনি বারবার স্মরণ করছিলেন তাঁর বেড়ার দিনগুলো। তিনি পড়তেন বেড়া বিপিন বিহারি উচ্চবিদ্যালয়ে। তাঁর পিতা আজিম উদ্দীন আহমেদ ছিলেন একই স্কুলের গণিতের শিক্ষক। আব্বার হাত ধরে তিনি স্কুলে যেতেন। আব্বাই তাঁর ভেতরে আত্মবিশ্বাস ঢুকিয়ে দিয়েছিলেন। আব্বার সঙ্গে গ্রামের মেঠো পথ ধরে স্কুলে যেতে যেতেই তিনি দেখতে থাকেন বড় স্বপ্ন। 